**Fase 1: Anàlisi Comparativa i Selecció de la Solució**

El primer pas és decidir quina eina utilitzarà EverPia. Heu de fer una anàlisi de mercat i presentar un breu informe comparatiu.

Tasques:

Investigar quatre alternatives populars d'assistència remota. (Exemples obligatoris: TeamViewer, AnyDesk, Google Remote Desktop. Heu d'afegir-ne una quarta de la vostra elecció.

Crear una Taula Comparativa que avaluï cada solució basant-se en els següents criteris clau:

·         Facilitat d'ús (per al client): Requereix instal·lació? És portable? Com de senzill és per a un usuari no tècnic passar-nos l'ID?

·         Disponibilitat (Sistemes Operatius): Funciona a Windows? macOS? Linux? (Vital per a EverPia, ja que donem suport a entorns mixtos).

·         Model de Preu (Llicència): És gratuït per a ús comercial? Quant costa una llicència per a tècnic? Quines limitacions té la versió gratuïta?

Presentar una Recomanació: Basant-vos en la vostra taula, heu de recomanar oficialment una de les eines per a l'adopció a EverPia, justificant per què és la millor opció (equilibri entre facilitat, funcionalitat i cost).

| APLICACIONS D'ASSISTÈNCIA REMOTA | TeamViewer | AnyDesk | Google Remote Desktop | Zoho Assist |
| :---- | :---- | :---- | :---- | :---- |
| Facilitat d'ús (per al client) | Interfície completa però pot ser complexa per a usuaris no tècnics; configuració simple però amb moltes opcions. Usuari a Reddit es queixa de bloquejos inesperats pel “ús comercial” i frustració amb el sistema de llicències.  | Ràpid i lleuger; fàcil d’instal·lar i utilitzar per accés remot bàsic; alguns usuaris el troben menys intuïtiu que altres. | Molt senzill i intuïtiu; només cal entrar amb Google i un codi per connectar-se, pensat per a usuaris no tècnics. 100% **gratuit.** | Interfície fàcil, especialment per a petites empreses i tècnics; basat en navegador amb accés directe. Més senzill que TeamViewer segons opinions. |
| Disponibilitat(Sistemes Operatius) | Compatible amb Windows, macOS, Linux, iOS, Android, Chrome OS i Raspberry Pi (ampli suport multiplataforma).  | Compatible amb Windows, macOS, Linux, iOS i Android. | Funciona amb Windows, macOS, Linux i Chrome OS a través del navegador o app. | Compatible amb Windows, macOS, Linux, iOS i Android; sessions poden iniciar-se des de navegador. |
| Model de Preu (Llicència) | Gratuït per a ús personal; plans comercials pagats (començen 65,9$/mes per usuari). Sol considerar-se car per a empreses. | Gratuït per a ús persona**l**; plans pagats més assequibles comparats amb TeamViewer.  | Totalment gratuït (no requereix subscripció). | Gratuït amb funcions bàsiques; plans pagats des d’uns 8–10 €/mes per tècnic aproximadament (segons planificació de Zoho). |

### **Recomanació: AnyDesk**

Es recomana **AnyDesk** com a eina d’assistència remota per a EverPia perquè ofereix un **excel·lent equilibri entre facilitat d’ús, rendiment i cost**. És una aplicació lleugera i ràpida, que pot executar-se sense instal·lació, fet que facilita molt l’accés per a clients no tècnics. La seva interfície és simple i mostra l’ID de connexió de manera clara, reduint errors i temps d’assistència. A més, és compatible amb Windows, macOS i Linux, essencial per a entorns mixtos, i el seu model de llicència és més assequible que altres com TeamViewer, convertint-la en una opció eficient i econòmica per a EverPia.

